V rámci tohoto projeku byl vytvořen model plic, který může sloužit jako fantom pro metodu nucených oscilací a je kompatibilní s přístrojem Tremoflo C-100. 

Model respiračního systému byl sestrojen pomocí skleněné nádoby, která představovala poddajnost, plastové trubice, která představovala internaci a parabolických rezistorů.  Schéma sestaveného modelu je vyobrazeno na obrázku \ref{obrazekschema}. 


Jeden z hlavních zdrojů byla bakalářská práce Bc. Tomáše Vlčka \cite{Vlcek2018}. Jeho práce byla zaměřena na srovnání spirometrie s metodou nucených oscilací. Má práce byla měřena na stejném přístroji, tudíž vychází ze stejných fyzikálních principů, proto je popis metod a přístrojů zejména v kapitole \ref{kap-metody} podobný. Hlavním rozdílem těchto dvou prací je, že já jsem sestavila vlastní model respiračního systému a měření prováděla na tomto modelu a nezkoumala jsem zdravotní stav lidí. 


Výsledkem projektu bylo sestrojit model respiračního systému a následně zjistit závislost změny jednotlivých komponent v modelu a naměřených parametrů rezistence a reaktance. Se~zvětšujícím se odporem dochází k úniku vzduchu docházejícího do~přístroje. Při měření s~menší nádobou jsou výsledky konzistentnější než při~měření s~větší nádobou. Při~využití Rp 20 je rezistence a reaktance o~cca~$\SI{0,5}{cm \cdot H_{2}O \cdot s/L}$ vyšší než při~použití Rp 5 a Rp 50. 


Výsledky měření vykazují poměrně velké odchylky a pro přesnější výsledky by bylo třeba provést více měření a zjistit, co způsobuje pozorovanou nekonzistenci. Pro pokračování tohoto projektu je třeba také vyřešit problém s~exportem dat z~ovládacího software, aby se dalo pracovat i s~ostatními frekvencemi a ne pouze s frekvencí \SI{5}{Hz}, která je zobrazena jako výchozí na obrazovce po měření. Dále je třeba u každého měření provést více pokusů a prověřit zdali bude odchylka pořád stejně velká. 
Pokud se nepodaří měřit konzistentní data, tak by zřejmě nebylo možné v~tomto projektu pokračovat z důvodu nespolehlivosti přístroje na kterém bylo měření prováděno. 
